# -*- mode: mandoku-view; -*-
#+TITLE: 紫微集
#+DATE: 2015-08-24 23:56:55.712070
#+PROPERTY: ID KR4d0161
#+PROPERTY: BASEEDITION WYG    
#+PROPERTY: JUAN 卷三十四
<pb:KR4d0161_WYG_034-1a>¶
欽定四庫全書¶
　紫㣲集巻三十四　　　　　宋　張嵲　撰¶
　　疏¶
　　　啓建疏¶
華渚流虹符式章於誕聖長江化馬運已恊於興王有¶
三千同徳之臣獻億萬斯年之祝恭憑梵果仰讚堯仁¶
皇帝陛下伏願北極齊尊南箕等夀垂拱仰平成之化¶
車書混文軌之風戈戢弓韜盡復輿圖之貢天長地久¶
<pb:KR4d0161_WYG_034-1b>¶
實踰嵩嶽之呼¶
黄河清而聖人生式彰誕節嵩嶽呼而天子夀爰發輿¶
言演琅函深祕之文當蓂莢預期之月皇帝陛下伏願¶
蘿圖鞏固瓜瓞綿延莊椿莫計其春秋絳老難窮其甲¶
子七百年已占周厯尚或過之四七際復興漢家今其¶
時矣¶
　　　功徳疏¶
天祐民而作君茂臨誕節臣歸美以報上咸罄忠誠欣¶
<pb:KR4d0161_WYG_034-2a>¶
逄電繞之期願效嵩呼之獻恭惟皇帝陛下堯仁覆下¶
舜徳好生卧鼓櫜弓収成功於不戰垂衣拱手臻至治¶
於無為雖躬安樂誕年之資更副夀富多男之祝仰祈¶
睿算躬仗法縁伏願神筴彌増瑤圖永固天皇治萬八¶
千歲莫窮巧厯之文古者有七十二家佇講登封之禮¶
萬世而遇大聖適撫昌期一人之慶兆民咸伸善頌猗¶
蘭啓瑞嵩嶽呼聲恭惟皇帝陛下治監太清道捐細故¶
武由不殺既臻偃革之期治本無為坐致垂衣之化堯¶
<pb:KR4d0161_WYG_034-2b>¶
帝自膺於仁夀華封猶祝於聖人恭仗法縁仰祈睿算¶
伏願珍符闡握文軌混同無爾界而此疆咸拱北辰之¶
所顧入丁而出丙常瞻南極之明¶
　　　滿散疏¶
星游河而入昴誕應嘉祥馬渡江而化龍光傳正統拜唶舂¶
陵之氣竊呼嵩嶽之聲讚揚式藉於珠函開謝已周於蓂砌¶
伏願夀齊箕翼化闢乾坤自龍蟠虎踞之邦掃狼毒鳥章¶
之冦天山掛斾將紓難於鶺鴒洛邑測圭訖空羣於䝟貐¶
<pb:KR4d0161_WYG_034-3a>¶
　　　功徳疏¶
受命膺符天既佑於一徳中興起運帝方恢於夏家震¶
夙甫臨岡陵獻頌伏願體乾之健如日之升不言而行¶
四時御厯超踰於小刼執玉而朝萬國撫封包舉於大千¶
生商立子始協夢於猗蘭布徳兆謀今成功於祀夏載¶
臨彌月祇叩仁祠式憑梵唄之䖍仰祝岡陵之永伏願¶
天夀平格民迪吉康卜世卜年億萬舜躬之厯數于疆¶
于理并包禹跡之山川¶
<pb:KR4d0161_WYG_034-3b>¶
　　齋文¶
　　　明堂祭諸神文¶
天子宗祀涖於蒿宫大霈嘉澤幽顯攸同惟神之徳一¶
方所䝉位列祀典血食無窮肅奉昭意神其感通¶
念天子既嚴祀事於石礎金櫃之宫遂霈澤以覃及幽¶
顯際天所覆徧於羣神功及民彛位昭祀典者是用肅¶
奉明帝以格神休¶
蒿柱九筵君既祀之鷄竿肆赦澤大沛之幽神明人皆¶
<pb:KR4d0161_WYG_034-4a>¶
覃及之昭昭祀典神既載之肅肅王命神其格之¶
　　　聖夀節祝文¶
月屬正陽適符興運星流華渚肇啓昌辰方令節之甫¶
臨造殊庭而致祝伏願皇帝陛下景命有僕萬夀無疆¶
年糓屢豐干戈載戢卜年卜世誕膺過厯之期寖明寖¶
昌永保中興之祚俯同華夏咸格夀康¶
華星赤電久光出震之辰月竁海隅共罄祝堯之意乃¶
躬趨於蓮宇用祇叩於佛乗伏願皇帝陛下福竝岡陵¶
<pb:KR4d0161_WYG_034-4b>¶
夀侔箕翼垂衣而治長臨普率之山河恭已無為坐致¶
昇平之逸樂¶
　　　祝香文¶
寳厯彌新瑤圖益鞏東朝分夀永同泰道之亨青帝占¶
祥早恊震男之慶¶
　　　召請諸神祇文¶
伏以五嶽為大而龜䝉實東魯之崇四瀆雖尊而沮漳¶
乃荆楚之望固知嶽瀆為鎮於天下而山川各主其一¶
<pb:KR4d0161_WYG_034-5a>¶
方矧茲裔土之大荒實號㣲王之故國林巒峻茂固龍¶
虵之是生巖竇幽深真神靈之所宅慿依既久廟食弗¶
愆况有他郡之名神逺播威稜於是土作遐陬之庇賴¶
為黎庶之依歸乃至前朝疏爵之君上古耆年之衆掌¶
盟誓之鬼主社壝之靈土伯木夫山䕫罔象凡此敷陳¶
之數是為神物之尤冀興雲雨於片時轉災祥於俄頃¶
仰之如在感以潛通實為士衆之推尊不獨土人之知¶
敬今兹謹有某人爰因避地獲至名山誕訪遺黎得知¶
<pb:KR4d0161_WYG_034-5b>¶
方志聞此峡江之峻急與夫崖璧之崔嵬舟泛之人數¶
遭覆溺繩行之衆每遇顛隮厯嵗月之彌多知沉淪之¶
幾萬迨此閏餘之嵗共傳新故之更若無拯救之方詎¶
免幽隂之苦遂興悲憫欲濟沉淪乃因時日之良建此¶
齋禳之㑹既仗佛乗之願力亦資神祐之扶持接此有¶
情咸生淨界願垂靈覽同集殊因¶
　　　祈雨文¶
陽盭隔并忽已兩更於弦望潔誠禱解未䝉赦罪於神¶
<pb:KR4d0161_WYG_034-6a>¶
明俯仰之間淵氷是蹈敢陳危懇上控元穹竊以甘井¶
既眢晩禾垂槁人懐危懼溝壑可虞衆望雲霓朝夕是¶
急豈下民之稔惡由長吏之非良何以致然一至於此¶
籲天未應跼地靡容且吏治不䖍固當重責而民生不¶
易罹此何辜願拯民災身當天譴如旱乾之有數敢預¶
知於他邦而膏澤之所滋冀獨私於闔境儻䝉恩而宥¶
過願降祐於崇朝使嘉霔及今尚能有濟若良苗既死¶
不可復還後雖悔之亦無及已危迫之懇罄竭於斯冒¶
<pb:KR4d0161_WYG_034-6b>¶
瀆天威不敢自赦¶
　　　謝雨文¶
比以旱乾既並祠於郡望迫於民欲遂謁欵於神天逮¶
竣事之三朝遽涵䝉於尺澤救民之死寛吏之辜敢涓¶
時日之良恭效蘋蘩之薦仰瞻霄極俯罄精純雖大道¶
難名本無絶生之理既豐年髙廩敢忘歸報之誠尚冀¶
皇慈一終大賜¶
　　　祈雨告靈澤廟文¶
<pb:KR4d0161_WYG_034-7a>¶
惟神利澤一方舊矣先是守土之吏嘗鋪陳休烈告於¶
朝以求旌賁而未遂也紹興乙丑某被命典州㑹夏秋¶
之間雨不時降將病農功有禱於神悉䝉嚮答遂申前¶
請乃十一月癸酉禮部以天子之命下本州賜神之廟¶
曰靈澤今既遣官以告於神且俾營表廟壖度為祠宇¶
以永為邦人掲䖍妥靈之地惟神侈上之賜以終庇於¶
一方尚饗¶
　　　謝雨文¶
<pb:KR4d0161_WYG_034-7b>¶
比者愆陽將害嘉穀吏無善政以克厭神心為沴召災¶
職此之由以是用悼懼徧走羣望荷神之休甘澤洊降¶
秋稼勃興西成可必當其初也神不吏之責而民是病¶
及其終也神憫民之勤而紓吏之過是神之賜也終始¶
奚敢不有薦也¶
秕政召災亢陽為沴民懼不能保其生吏畏無所紓其¶
責萬室嗷嗷公私兼病遍請羣祠肸蠁有答時雨既足¶
秋稼如雲敢修報禮祇見於祠下惟神寛吏之罪而憫¶
<pb:KR4d0161_WYG_034-8a>¶
民之勤俾遂有年以終相之當嗣有薦也¶
　　　祈雨白文¶
比申旱禱既獲感通油雲密興甘霔未洽枯禾欲舉眢¶
井復滋願終賜之以彰慈力¶
　　　祈雨文¶
春農力作時方賴於雨霖旱氣如焚田忽成於龜兆既¶
種秧之未入何嵗事之可期合境之人相顧失色念民¶
生可憫宜寛擠壑之憂惟吏治不修當塞降災之責敢¶
<pb:KR4d0161_WYG_034-8b>¶
抒危懇上瀆穹蒼霈甘霔於連霄俾四澤之咸溢惟祈¶
靈鑒即賜顧哀(佛寺則云/上叩佛慈)¶
　　　祈雨文¶
本州封内賴神之靈雨暘所湏不謁而獲嘉穀向成而¶
江山一邑獨以旱告竊惟斯民坐視他邑之農皆以緩¶
滯而已獨有閔然望嵗之憂不惟吏所悼歎在於有神¶
寜或忍之願施周澤之恩一解向隅之病尚饗¶
　　　祈雨謝諸廟文¶
<pb:KR4d0161_WYG_034-9a>¶
本州封内賴神之靈自春渉秋雨暘所須不謁而獲嘉¶
穀向成行觀銍艾敢修㣲薦用達悃誠尚祗嵗事以申¶
報禮尚饗¶
　　　祈晴文¶
稼多大田將興於穡事民咨苦雨懼害於場功閔茲襏¶
襫之勤遽缺坻京之望輙因民欲仰瀆天心即郡治以¶
修禳按科儀而錯事雖蘋蘩之薦顧何足以降神而齋¶
戒之誠庶或可以事帝冀窈㝠之俯鑒祈肸蠁之來臨¶
<pb:KR4d0161_WYG_034-9b>¶
睠此清𠂻錫之澄霽消伏隂之為患俾燥氛以成功庶¶
寛比屋之封少緩守臣之譴敢忘報本以謝豐年¶
