# -*- mode: mandoku-view; -*-
#+TITLE: 紫微集
#+DATE: 2015-08-24 23:56:55.334969
#+PROPERTY: ID KR4d0161
#+PROPERTY: BASEEDITION WYG    
#+PROPERTY: JUAN 卷十三
<pb:KR4d0161_WYG_013-1a>¶
欽定四庫全書¶
　紫㣲集卷十三　　　　　　宋　張嵲　撰¶
　　制¶
　　　武義為與翟興軍兵接戰收復陜城轉忠訓郎¶
　　　換給薛道為措置牛十八等賊馬有功轉成節¶
　　　郎又措置趙常賊馬轉保義郎換給杜逺為照¶
　　　管闗隘捍禦賊馬并兩次殺散逆賊等轉保義¶
　　　郎換給張䝉為捕捉羣賊易當世立功轉一官¶
<pb:KR4d0161_WYG_013-1b>¶
　　　吳青為收捉叛賊黄先等賊馬轉承節郎又與¶
　　　金人見陣轉成忠郎換給制¶
爾頃以捕賊有勞應賞申錫書命祗服官榮¶
　　　王世昌為首先乞歸正本朝與轉一官合轉承¶
　　　節郎制¶
勑爾淪陷既乆不忘秦聲嘉其反正之忠俾與褒陞之¶
寵益思勵勉以報國恩可¶
　　　李岊為因父李弼陣亡初補承信郎次因金人¶
<pb:KR4d0161_WYG_013-2a>¶
　　　侵犯三泉縣應副宣撫使司一行軍須最為宣¶
　　　力轉承節郎換給制¶
爾父頃死吾事未爾恤也今併舉爾給軍之勞以施寵¶
奬其祗明命思報國恩¶
　　　蒲彦為措置捉殺王闢郭守忠賊馬收復歸州¶
　　　了當等立功轉承節郎換給制¶
勑具官某頃以捕賊有勞陞秩武列有司按狀申錫命¶
書其祇服無怠可¶
<pb:KR4d0161_WYG_013-2b>¶
　　　郝致和為父仲與金人迎敵陣亡特補承信郎¶
　　　後因差充良家子隨軍勤勞訓閲不易轉承節¶
　　　郎換給制¶
爾父沒於行陣賞延及爾復因勞勩進陟武階申錫命¶
書毋忘勵勉¶
　　　林景廣東潮州海界有賊船作過本州遣使臣¶
　　　林景部領戰船追捕各得寧息承信郎上轉承¶
　　　節郎制¶
<pb:KR4d0161_WYG_013-3a>¶
乃者盜發海濵里閭告病爾職討捕遂有成勞嘉其功¶
庸可無褒命祗服官列益懋乃心¶
　　　朱懋為殺獲興國縣兇賊首王大老等轉承信¶
　　　郎制¶
勑爾頃以捕賊有功應賞祗承明命毋替爾勤可¶
　　　余齡為招到賊首夏德等有勞轉承信郎制¶
勑爾以招徠盜賊有功應賞秩以武階祗承毋怠可¶
　　　謝才為掩殺桑仲賊馬轉忠訓郎掩殺李成賊¶
<pb:KR4d0161_WYG_013-3b>¶
　　　馬轉秉義郎換給制¶
爾頃遏冦禦亂三戰皆獲有司第勞驟進階列其申書¶
命以示恩榮益勵爾圖思所報稱¶
　　　王仲為因自南路將到吳介䗶書兄王武認得¶
　　　更不開拆將王仲同書申送官偽齊稱王武委¶
　　　是忠赤轉武翼郎偽齊禁勘王仲隠諱不得將¶
　　　仲免死決脊杖二十送北京編管到東京趖走¶
　　　經由陜府以西脱身兵部稱王仲已因隨統制¶
<pb:KR4d0161_WYG_013-4a>¶
　　　姚仲迎敵偽官并往偽地王武處幹事忠義為¶
　　　國理宜優賞轉忠訓郎閤門祗侯制¶
爾兄事偽得書不發示無貳心且致爾於重刑而不恤¶
爾心許國既罹凶害益堅忠赤卒脱身於賊而不悔逆¶
順之相逺乃如此夫爾之節可以無負如爾兄之行雖¶
狗彘之不若也有司按狀兼舉舊勞併為爾寵其進陟¶
於武階且服官於上閤將使天下知忠善之有報也¶
　　　張守約因黔州團結義軍應副宣撫司使喚依¶
<pb:KR4d0161_WYG_013-4b>¶
　　　期起發在路無擾轉忠訓郎制¶
勑爾頃以有勞秩遷官列申錫書命無替爾勤可¶
　　　陳之道為生擒賊首鄧慶及斫到龔富首級及¶
　　　生擒次首領共一百九十三人轉一官比類合¶
　　　於階官上循兩資楊志招為與莫公晟賊衆鬭¶
　　　敵掩殺逐次斫到賊頭三級及殺死賊人不知¶
　　　其數轉忠訓郎制¶
勑爾以少吏擒盜有勞俾進階資用酬勤勩可¶
<pb:KR4d0161_WYG_013-5a>¶
　　　綦辛為奉迎車駕至南京登寶位了當坐甲有¶
　　　勞轉忠訓郎換給制¶
勑爾累以功效屢進官階申攽書命往其祗服可¶
　　　毛宏為招安張清及掩殺賊首趙海等賊節次¶
　　　立功轉忠訓郎換給制¶
勑爾以招捕羣盜屢進武階申錫命書祇服無怠可¶
　　　李彦明昨捉獲劉超賊徒立功便宜轉官給到¶
　　　尚書吏部公據本部照得本人付身竝係真命¶
<pb:KR4d0161_WYG_013-5b>¶
　　　合轉忠翊郎制¶
勑爾曩迹捕羣盜有功中率有司按狀當酬爾勞錫以¶
官榮申攽書命祇承恩渥無或墮渝可¶
　　　張貴為管押生擒到畨寨中一行人等到行在¶
　　　與轉一官合授忠翊郎制¶
勑爾䕶送俘囚致之行闕迹其勞勩宜有褒優往其祗¶
承益勤乃事可¶
　　　李綸因掩殺叛賊李忠授承信郎譚敏修為與¶
<pb:KR4d0161_WYG_013-6a>¶
　　　王闢賊馬鬭敵獲功於進義副尉上轉四資授¶
　　　承信郎徐西美為歸州捍禦桑仲等賊馬轉忠¶
　　　翊郎又因殺王鐵鎗賊馬轉忠訓郎換給龎宏¶
　　　為殺叛賊桑仲等賊馬轉忠翊郎又因殺捕叛¶
　　　賊李忠等轉從義郎又因捍禦桑仲轉脩武郎換¶
　　　給董禮為殺董先叛反等人兵等轉成忠郎又¶
　　　因商州與賊對壘出戍捍禦轉忠翊郎換給制¶
勑爾頃以捕賊有勞應賞申錫書命祗服官榮¶
<pb:KR4d0161_WYG_013-6b>¶
　　　馮大昕因任黔江縣日因珎州夷人駱旅作過¶
　　　攻圍州城調發本縣義軍應副解圍了當改轉¶
　　　右宣教郎制¶
勑頃者小夷跳梁敢侵邊徼爾率衆赴難城守無虞載¶
稽功庸宜應遷序祗承明命益勵爾圖可¶
　　　鄭俊等併差出幹事各與轉一資制係楊沂中¶
　　　奏¶
勑爾各以勤勞見知主將俾加恩奬無怠夙宵可¶
<pb:KR4d0161_WYG_013-7a>¶
　　　劉元等二十三人為懷忠守義思慕朝廷前來¶
　　　歸正各與轉一官資制¶
勑某等淪陷異域有年數矣而能懷思其舊越吟不忘¶
有嘉反正之圖宜畀官榮之寵尚精忠慤以報國恩可¶
　　　張忞為掩殺䖍賊减二年磨勘係右迪功郎比¶
　　　類合循一資制¶
爾以文吏預詰盜之功甄序官資用為爾寵尚勉之哉¶
　　　右迪功郎陸釡循一資制嵊縣尉比較茶増賞¶
<pb:KR4d0161_WYG_013-7b>¶
摘山之利以豊羨計功汝既應格宜有加賞¶
　　　賈叔願為院慶等結集作過措置頗有勞效循¶
　　　一資制¶
勑盜發外區慮其侵軼有司捍圉爾與有勞服我恩榮¶
益圖稱効可¶
　　　陳發武岡縣承右文林郎盧棫武岡知縣右文¶
　　　林郎孫鎮安撫司屬官左從事郎循一資制¶
勑乃者盜發湖湘里閭廢亂將吏撲討遂有成勞爾等¶
<pb:KR4d0161_WYG_013-8a>¶
佐其發興與有勞績視成行賞以勸爾勤可¶
　　　李楫為掩殺叛賊史斌生擒到偽第五將王晟¶
　　　轉一官比類循兩資制¶
勑爾以文吏而有武功有司閱實具應賞格申錫命書¶
往其欽承可¶
　　　李棫祖大亨劉孝傑竝係金人侵犯順昌府守¶
　　　禦官各循兩資制¶
勑具官某間者順昌被冦城守之勞爾亦預焉稍以敘¶
<pb:KR4d0161_WYG_013-8b>¶
陞用示初奬尚思勉哉可¶
　　　蔡孟容為乞將生擒賊徒李敦仁功賞於階官¶
　　　上轉行奉聖㫖循修武郎制¶
勑爾頃從大軍擒捕劇冦宜膺賞典仍畀文階祗服恩¶
榮益思報効可¶
　　　趙玢先任秦州士曹日被賊驅擄自敵中前來¶
　　　歸朝循左儒林郎制¶
爾遭罹冦禍頃見縶以囚俘間闗土思卒自拔於夷落¶
<pb:KR4d0161_WYG_013-9a>¶
迹其趨舍宜有褒嘉申錫命書以為爾寵毋忘飭厲自¶
獻于時¶
　　　趙澈畨人侵犯楚州當時與賊鬬敵立功之人¶
　　　循右從事郎制¶
勑爾頃以成厥勞能甄予官榮以為爾寵尚勤乃事毋¶
怠後圖可¶
　　　蔡長民為殺獲馬吉等循右從事郎制¶
爾頃在兵間清潔羣盜與有勞焉其服恩榮益自勉勵¶
<pb:KR4d0161_WYG_013-9b>¶
　　　安世用係㸃檢醫藥飯食昨因金人侵犯數内¶
　　　立功人與循右承直郎制¶
鄉者敵人攻圍頴尾城守之役汝與有勞甄序之恩祇¶
服無怠¶
　　　楊光凝係左修職郎湖北京西宣撫司准備差¶
　　　遣節次與烏珠等見陣皆獲勝捷合循兩資吳¶
　　　師中事同前循左承直郎制¶
勑朕推轂將帥以宣閫外之威佐其發興亦賴幕中之¶
<pb:KR4d0161_WYG_013-10a>¶
士乃者郾城之役爾預有勞秩以官榮用示勸奬可¶
　　　牟彦為畨人齎到文字要夀春府投拜衆官等¶
　　　不肯順畨死守府城竝轉一官選人比類循右¶
　　　修職郎制¶
向者强敵傳檄夀春爾等守義一心有死無貳忠壯之¶
節宜用褒勸進官一列以示恩榮尚皆勉之益圖稱効¶
　　　趙幹為討捕兇賊黄文等有功轉一官選人比¶
　　　類循右從事郎制¶
<pb:KR4d0161_WYG_013-10b>¶
爾以文吏而有武功有司閲實具應賞格申錫書命往¶
其欽承¶
　　　孫繹為前權房州司理日將俸麥折請秔粟米¶
　　　等降一資制¶
爾不自檢飭遂詒吏議奪官一列以示創懲其思刻責¶
用自灑濯¶
　　　蔡&KR0978;係湖南安撫使撫幹為殺降武岡賊唐明¶
　　　有功循三資合授右承直郎制¶
<pb:KR4d0161_WYG_013-11a>¶
勑乃者盜發湖湘里閭廢亂將吏撲討遂有成勞録其¶
協賛之力秩以官榮往其祇承益勤乃事可¶
　　　李英為掩殺桑仲補守闕進義副尉掩殺李忠¶
　　　賊馬授承信郎又掩殺桑仲授保義郎制¶
爾再捍劇冦皆以勝歸有司第勞驟進階列其申書命¶
以示恩榮益厲爾圖思所報稱¶
　　　蘇良翰為任成都府廣都縣尉捕獲賊徒陳亨¶
　　　等奉便宜改次等合入官授右承務郎換節制¶
<pb:KR4d0161_WYG_013-11b>¶
勑爾以獲盜中率進改京秩申錫命書以為爾勸尚思¶
勉哉可¶
　　　張汶係權京西南路安撫司使喚本路副總管¶
　　　王闢輒生叛逆汶節次掩殺收復房州便宜特¶
　　　授武義大夫兼閤門宣賛舍人制¶
勑爾頃隨大軍迫措羣盜與有勞績進秩官榮其申命¶
書以為爾勸可¶
　　　范綜為殺敗賊兵授右武大夫依前貴州刺史¶
<pb:KR4d0161_WYG_013-12a>¶
　　　換給制¶
勑士之赴功每忘軀而急病予之懋賞豈閲月而疇勞¶
惟我俊臣尚稽真授申攽書命以示褒優具官某結髮¶
從戎早登於勇爵將屯固圉累立於尤功惟豺狼莫肆¶
於憑陵恃貔虎相資而掎角覽其獻狀寛我顧憂俾陞¶
横列之班遥領兵團之寄尚思懋勉嗣有褒嘉可¶
　　　吳倫因金人侵犯隴州掩殺金兵及解圍方山¶
　　　原等立功授左武大夫威州刺史制¶
<pb:KR4d0161_WYG_013-12b>¶
士之赴功每忘軀而急病予之懋賞豈閲月而疇勞惟¶
我俊臣尚稽真授申攽書命以示褒優具官某結髪從¶
戎早登於勇爵將屯固圉累立於尤功惟豺狼莫肆於¶
憑陵恃貔虎相資而掎角覽其獻狀寛我顧憂俾陞横¶
列之班遥領分符之寄尚思懋勉嗣有褒嘉可¶
　　　㕘知政事制¶
朕憂勤臨民懍朽索之在馭宵旰願治懼積薪之將然¶
欲濟多難惟賢是務既任一相以總一統類又資近輔¶
<pb:KR4d0161_WYG_013-13a>¶
以協賛幾㣲安得忠信仁篤之才副予左右股肱之寄¶
舍舊德而弗用徒當饋以興嗟既得其人庶務斯理具¶
官某學問鴻博究天人精祲之㣲政事蓺通達國家表¶
裏之要被遇自乎先帝簡拔興於朕躬厯試已詳還觀¶
兹乆雍容諷議遍㕘兩禁之華出入踐更又已十年之¶
逺衣冠所屬中外具儀爰以僉諧俾弼予治尚同寅於¶
政路用登翼於王家夫周設三公孤棘㕘陪於槐序漢¶
開二府御史實亞於冡司皆資襄賛之功以底和平之¶
<pb:KR4d0161_WYG_013-13b>¶
治譬之作室須乂負之衆材譬之為農賴耘耔之庶力¶
尚其宻勿奚俟訓辭¶
　　　又¶
保邦如置器之未安雖係人君之取舍圖難如涉川之¶
莫濟又繫所任之否臧朕誦無競維人之詩則思羣䇿¶
以自輔念知人則哲之訓復嗟委任之尤難顧非偉才¶
曷膺大用具官某術髙王佐望重國鈞出入三朝致主¶
率繇於仁義淹回十載得名皆自於忠誠入儀禁路則¶
<pb:KR4d0161_WYG_013-14a>¶
亷陛尊出殿藩維則疆場固謝安之未用當世人屬之¶
心柬之之尚屈外邦衆惜其老物望所係政庸曷歸曩¶
以間言過失我社稷之鎮今疇衆譽信惟王政事之臣¶
是用召自价藩畀之大政益増封邑并示恩榮明聴朕¶
言以輔台德予欲承祖宗復大業爾則恢反正之圖予¶
欲修綱紀正百官爾則開衆正之路朕方屬卿以建非¶
常之事卿其事朕以信平生之言豈惟予一人垂拱仰¶
成將使我先王應乃懿德¶
<pb:KR4d0161_WYG_013-14b>¶
　　　朱勇為金兵侵犯陜西將帶官兵前來應副使¶
　　　喚轉武節郎兼閤門宣賛舍人換給制¶
屬者强敵再犯陜服爾假守支郡自將營屯逺來赴援¶
非有漢虎符召也徇國之志可騐於斯載嘉忠勞不無¶
褒勸進官聨於武爵㕘賛道於帝閽是為異恩往其祇¶
服尚圖來効嗣有褒陞¶
　　　鄭思誠右承事郎知建州建陽縣對移古田縣¶
　　　丞為與部民接坐借錢應副船運官鹽不覺察¶
<pb:KR4d0161_WYG_013-15a>¶
　　　男盜取官酒百姓鄭坦詐作親戚乞取阿黄銀¶
　　　及依隨人吏鄭達應人户倒死牛請憑令納水¶
　　　脚錢直將上件錢和雇脚子送張朝請等及借¶
　　　支買筵㑹食物管待過往官并借支與諸處下¶
　　　書人力於寺院内科買公庫糯米依隨押録王¶
　　　補闕借開福寺修殿錢起造鹽倉使用并借官¶
　　　米造酒自盜官酒入已特降兩官衝替制¶
勑爾為字民之吏而乃貪殘自肆以贓抵罪尚何言乎¶
<pb:KR4d0161_WYG_013-15b>¶
鐫官兩列以示創懲祗服寛恩無忘念咎¶
　　　閔俱為差赴宣撫使司交領支降耕牛三十二¶
　　　頭管押赴將其牛節次倒死過二十三頭等降¶
　　　兩官伊重為監造平射弓不合令弓匠將本胎¶
　　　錯磨怯薄就材改作軟弓特降兩官史信為隊¶
　　　下効用髙儀與妻相打令節級用荆棒決本人¶
　　　臂上瘡發身死追三官勒停制¶
勑爾等或䕶送孶畜多至斃踣或董作器用不中程器¶
<pb:KR4d0161_WYG_013-16a>¶
或笞人過律遂至非命皆從貶奪以示創懲尚體寛恩¶
益思毖慎可¶
　　　王黙為不肯追贖田與王洙虛有陳論特降兩¶
　　　官其王黙係進納成忠郎制¶
勑爾以資得列武階而敢怙勢欺誣貧弱抵冒不忌理¶
無可矜雖更赦令猶不汝置尚從貶降祇服寛恩可¶
　　　晏勝係涇原將下新立功人比拍事藝特降二¶
　　　等換保義郎制¶
<pb:KR4d0161_WYG_013-16b>¶
勑爾往在邊陲有功應賞有司按狀尚秩武階申命之¶
榮祇承毋怠¶
　　　劉公達為將帶人馬前去山東以來招撫探得¶
　　　符離鎮南有畨人下寨便却衷私到回特降三¶
　　　官制¶
勑爾比者受令招撫山東不至職而擅還豈刑書之可¶
逭姑從貶降尚體寛恩可¶
　　　柴斌係武功大夫忠州團練使新知辰州特改¶
<pb:KR4d0161_WYG_013-17a>¶
　　　差知唐州岳飛奏斌遷延不赴特降三官制¶
勑夫平居無事時工為好言以眩衆一旦有警則畏愞¶
無趨事之意此鼠黠之尤者也斌之謂矣禠官三列薄¶
示創懲毋狃爾為更干重劾¶
　　　李舜元馬子韶為押畨人一十九人走失一十¶
　　　三人各特降三官制¶
勑爾䕶送俘囚道亡過半雖有司迹捕已得而慢令之¶
罪不可不懲姑從降黜尚體寛恩可¶
<pb:KR4d0161_WYG_013-17b>¶
　　　洪邦美為効用韓政偷盜人民阿蔡家錢物竝¶
　　　不鈐束特降三官制¶
勑具官某招來之人既𨽻屬於爾而縱其草竊不禁則¶
比與盜盜者何異焉姑從降黜以為不逞之戒尚思毖¶
慎毋抵重尤可¶
　　　祝永之為元申朝廷乞於對岸江南池州管界¶
　　　移治已劄下只於本軍管界内措置今來却於¶
　　　行在官散納劄子稱兩淮之民方且歸業若降¶
<pb:KR4d0161_WYG_013-18a>¶
　　　移治指揮民間惶惶莫知所向顯見用意二三¶
　　　鼓惑衆聴奉聖㫖特降三官制¶
勑具官某比建請移治江南朝廷不爾聴也姑令即爾¶
境内保險以便民乃復以為移治非是前後異言皆自¶
爾口徒欲歸非於朝掠名自譽法當誅殛然念比年以¶
來俗不長厚賢士大夫猶或為爾所為況如爾者足與¶
治乎姑奪三官以視逺邇豈為爾懲將使兩淮之民知¶
朝廷之意也可¶
